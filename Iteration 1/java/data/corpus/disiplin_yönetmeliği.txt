YÜKSEKÖĞRETİM KURUMLARI ÖĞRENCİ DİSİPLİN YÖNETMELİĞİ

BİRİNCİ BÖLÜM: Amaç ve Kapsam
MADDE 1 – (1) Bu Yönetmeliğin amacı, yükseköğretim kurumları öğrencilerine verilecek disiplin cezaları ile soruşturma usul ve esaslarını düzenlemektir.

İKİNCİ BÖLÜM: Disiplin Cezaları ve Suçları

Uyarma cezasını gerektiren disiplin suçları (MADDE 4):
a) Yetkililerce sorulan hususları haklı bir sebep olmadan zamanında cevaplandırmamak.
b) Belirlenen yerler dışında ilan asmak.
c) İzinle asılmış duyuruları koparmak, yırtmak veya kirletmek.

Kınama cezasını gerektiren disiplin suçları (MADDE 5):
a) Eksik veya yanlış bilgi bildirmek.
b) Ders, seminer, laboratuvar gibi çalışmaların düzenini bozmak.
c) İzinsiz afiş ve pankart asmak.
d) Sınavlarda kopyaya teşebbüs etmek.

Yükseköğretim kurumundan bir haftadan bir aya kadar uzaklaştırma (MADDE 6):
a) Öğrenme ve öğretme hürriyetini engelleyici eylemlerde bulunmak.
c) Kendine hak sağlayan bir belgeyi başkasına kullandırmak.
e) Yükseköğretim kurumunda alkollü içki içmek.
f) İzinsiz toplantı düzenlemek.

Yükseköğretim kurumundan bir yarıyıl için uzaklaştırma (MADDE 7):
a) Personeli ve öğrencileri tehdit etmek.
c) Fiili saldırıda bulunmak.
ç) Hırsızlık yapmak.
d) Bina ve demirbaş eşyaya zarar vermek.
e) Sınavlarda kopya çekmek veya çektirmek.
f) İntihal yapmak.

Yükseköğretim kurumundan iki yarıyıl için uzaklaştırma (MADDE 8):
a) Görevlilere karşı cebir ve şiddet kullanmak.
ç) Uyuşturucu madde kullanmak veya bulundurmak.
d) Sınavlarda tehditle kopya çekmek, kendi yerine başkasını sınava sokmak.
e) Cinsel tacizde bulunmak.
g) Bilişim sistemine girerek haksız çıkar sağlamak.

Yükseköğretim kurumundan çıkarma (MADDE 9):
a) Suç işlemek amacıyla örgüt kurmak veya üye olmak.
b) Uyuşturucu madde ticareti yapmak.
ç) Cinsel dokunulmazlığı ihlal etmek.

Disiplin suçunun tekerrürü (MADDE 11):
Disiplin cezası verilmesine sebep olmuş bir eylemin tekerrüründe bir derece ağır ceza uygulanır.

ÜÇÜNCÜ BÖLÜM: Disiplin Soruşturması
Soruşturma Süresi (MADDE 13): Soruşturmaya olayın öğrenilmesini müteakip derhal başlanır ve 15 gün içinde sonuçlandırılır (gerekirse süre uzatılabilir).
Savunma Hakkı (MADDE 15): Öğrenciye isnat edilen suç, savunma tarihinden en az 7 gün önce yazılı olarak bildirilir.

DÖRDÜNCÜ BÖLÜM: Uygulama ve İtiraz
İtiraz (MADDE 26): Verilen disiplin cezalarına karşı 15 gün içinde üniversite yönetim kuruluna itiraz edilebilir. İdari yargı yolu da açıktır.
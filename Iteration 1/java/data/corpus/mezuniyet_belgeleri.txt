MARMARA ÜNİVERSİTESİ MEZUNİYET BELGELERİNE İLİŞKİN YÖNERGE

Amaç ve Kapsam
MADDE 1 - (1) Bu Yönergenin amacı, Marmara Üniversitesine bağlı programlardan mezun olmaya hak kazananlara verilecek olan belgelerin (diploma, sertifika vb.) hazırlanmasına ve teslim süreçlerine ilişkin esasları belirlemektir.

Diploma Türleri
MADDE 5-(1) Program derecesine göre verilecek diploma türleri:
a) Önlisans diploması: İki yıllık öğretim yapan meslek yüksekokul programı mezunlarına verilir.
b) Lisans diploması: En az dört yıl öğretim yapan fakülte veya yüksekokul programlarından mezunlara verilir.
g) Fahri doktora diploması: Alanlarında yaptıkları başarılı çalışmalarla katkı sağlamış kişilere Senato kararı ile verilir.
h) Uzaktan eğitim verilen programlara kayıt olan öğrencilerin diplomalarında "Uzaktan Öğretim" ibaresi yazılacaktır.

Diplomada Yer Alan Bilgiler
MADDE 8-(1) Diploma ön yüzünde: Üniversitenin adı, Birimin adı, Diplomanın türü, Öğrencinin adı soyadı, Programın eğitim süresi, eğitim dili, Bölüm adı, Program adı, Derecesi ve Mezuniyet tarihi bulunur.
(8) Diploma üzerinde şu bilgiler yer almaz (bunlar transkriptte olur): İkinci öğretim durumu, Derece/Onur derecesi bilgileri.

Mezuniyet Belgelerinin Teslimi
MADDE 11-(1) Diploma, diploma eki ve yandal sertifikası sadece mezunun bizzat kendisine veya noter onaylı vekâlet ibraz eden vekiline elden teslim edilir. Posta ile gönderilmez.
(3) Geçici Mezuniyet Belgesi: Mezuniyet işlemleri yapılmış ancak diploması henüz hazırlanmamış olanlara, 6 ay geçerliliği olan "Geçici Mezuniyet Belgesi" verilir.
(10) Süreli veya süresiz Geçici Mezuniyet Belgesi diplomasını teslim alırken mezundan geri istenmez.

Duplikata (Yeniden Düzenleme)
MADDE 12-(1) Diplomanın yırtılması, kullanılamayacak kadar tahribat görmesi veya kaybolması hallerinde mezun olan kişi dilekçe ile müracaat eder ve "Duplikata" (kopya) düzenlenir.

Diploma Eki
MADDE 16 (1) Diploma Eki, orijinal diplomada adı belirtilen kişinin başarılı olduğu programın yapı, düzey, içerik ve statüsünü tarif etmek üzere verilir. Diploma ile birlikte ücretsiz verilir, diploma yerine kullanılamaz.

Yandal Sertifikası
MADDE 19-(1) Yandal Programı tamamlansa dahi öğrenci anadal programından mezun olmadan yandal mezuniyet işlemleri yapılmaz.
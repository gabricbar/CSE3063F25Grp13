MARMARA ÜNİVERSİTESİ MÜHENDİSLİK FAKÜLTESİ ÖĞRENCİ STAJ YÖNERGESİ

Amaç ve Kapsam
MADDE 1 (1) Bu Yönergenin amacı, Marmara Üniversitesi Mühendislik Fakültesi öğrencilerinin öğrenim süresince yapmakla yükümlü oldukları staj çalışmalarının ilkelerini belirlemektir.
(3) Staj yapan öğrenciler Üniversite tarafından iş kazası ve meslek hastalıkları sigortası kapsamında sigortalanırlar.

Zorunlu Staj
MADDE 5-(1) Öğrencilerin eğitimleri sırasında en az 60 iş günü staj yapmaları gerekir.
(2) Staj süresi, en az 20 iş günü, en çok 40 iş günü olmak üzere birkaç döneme bölünebilir ve en az iki işyerinde tamamlanır.
(3) Öğrenciler, 4 üncü yarıyıldan sonra staj yaparlar.
(4) Resmi tatil ilan edilen günlerde staj yapılmaz. Cumartesi günü çalışılan işyerlerinde Cumartesi de iş günü sayılır (belgelenmek kaydıyla).
(5) Stajlar yaz tatilinde ve/veya 10 iş günü sığdığı takdirde yarıyıl tatilinde yapılabilir.

Uzun Dönem Stajı
MADDE 6-(1) İş birliği anlaşması olan kurumlarla tüm eğitim dönemi boyunca devam eden uzun dönem stajları yapılabilir.
(3) Uzun dönem stajları, zorunlu staj yerine sayılabilir.

Staj Yeri ve Başvurusu
MADDE 7 - (1) Staj yeri bulma sorumluluğu öğrenciye aittir.
(2) Öğrenci staja başlamadan önce Staj Komisyonunun yazılı onayını almak zorundadır. Onaysız stajlar geçersizdir.
(3) Staj yapılacak kurumda, öğrencinin eğitim aldığı dalda en az bir mühendis bulunmalıdır.
(8) Öğrenci, kurumdan aldığı kabul belgesi ile Bölüm Staj Komisyonuna başvurur.

Staj ile İlgili Belgeler
MADDE 8 (1) Staj öncesinde: Staj sözleşmesi, iş güvenliği eğitimi belgesi ve onaylı staj başvuru formu, stajdan en az 15 gün önce teslim edilmelidir.
Staj sonrasında: Staj değerlendirme formu ve staj raporu teslim edilir.

Stajın Yürütülmesi
MADDE 9-(1) Stajlara devam zorunludur.
(4) Öğrenci staj süresince zorunlu olmadıkça izin alamaz. İzin süresi staj süresinin %10'unu aşamaz.
(5) İzinsiz veya mazeretsiz 3 gün üst üste devamsızlık yapanın stajına son verilir.

Staj Raporları
MADDE 10-(1) Staj raporları her işletme için ayrı hazırlanır ve ilgili bölümün eğitim dilinde yazılır.
(3) Staj raporunun her sayfası işyeri yetkilisine onaylatılır.

Stajın Değerlendirilmesi
MADDE 11 - (2) Staj Değerlendirme Formu, işyeri yetkilisi tarafından doldurulur, imzalanır ve mühürlenir.
(5) Staj raporlarını zamanında teslim etmeyen öğrencinin stajı geçersiz sayılır.
(6) Stajlar "Başarılı" veya "Başarısız" olarak değerlendirilir.

Mezuniyet
MADDE 13-(1) Mezun olabilmek için stajların başarı ile tamamlanması gerekir.
MARMARA ÜNİVERSİTESİ KAYIT DONDURMA BİLGİLERİ

Aşağıda belirtilen haklı ve geçerli nedenlerin varlığı halinde ilgili öğrencinin veya kanuni temsilcisinin yazılı talebi üzerine birim yönetim kurulunun kararı ile öğrencinin kaydının dondurulmasına karar verilebilir:

Öğrencinin, sağlık raporu ile belgelenmiş sağlıkla ilgili mazeretlerinin olması.

Doğal afetler nedeniyle öğrencinin öğrenime ara vermek zorunda kalmış olması.

Anne, baba, kardeş, eş veya çocuğunun ağır hastalığı halinde bakacak başka kimsenin bulunmaması nedeniyle, öğrencinin öğrenimine ara vermek zorunda olduğunu belgelendirmesi.

Öğrencinin tecil hakkını kaybetmesi veya tecilinin kaldırılması suretiyle askere alınması.

Öğrencinin tutukluluk hali.

Genel hükümlere göre kesinleşmiş bir mahkumiyet hali veya Yükseköğretim Kurumları Öğrenci Disiplin Yönetmeliğine göre yükseköğretim kurumundan süreli uzaklaştırma ya da çıkarma cezası dışındaki hallerin bulunması.

İlgili yönetim kurulunun haklı ve geçerli kabul edeceği diğer nedenlerin ortaya çıkması.

Süreler ve Şartlar:

Öğrencinin başvurduğu yarıyıldan itibaren; sağlık, doğal afet ve ailevi nedenlerle bir veya iki yarıyıl kayıt dondurulabilir.

Askerlik durumunda askerlik süresi boyunca kayıt dondurulur.

Tutukluluk veya mahkumiyet halinde bu hallerin devamı süresince kayıt dondurulur.

Başvuru Süresi: Haklı ve geçerli nedenlerin kabul edilebilmesi, bu nedenin ortaya çıkışından itibaren en geç iki ay içinde ilgili öğrencinin kayıtlı olduğu birime bildirilmesi şartına bağlıdır.

Mazereti kayıt dondurma süresinin bitiminden önce sona eren öğrenciler, dilekçeyle başvurarak bir sonraki başlamamış yarıyıldan/yıldan itibaren eğitimlerine devam edebilirler.

Kayıt dondurma süreleri öğrencinin öğrenim süresinden sayılmaz.
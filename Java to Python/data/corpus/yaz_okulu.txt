MARMARA ÜNİVERSİTESİ YAZ OKULU YÖNERGESİ

Amaç ve Kapsam
MADDE 1- (1) Bu yönergenin amacı, Marmara Üniversitesi bünyesinde yaz aylarında uygulanacak olan eğitim-öğretim programlarının usul ve esaslarını düzenlemektir.

Süre
MADDE 6- (1) Yaz okulunun süresi, sınavlar dâhil olmak üzere yedi haftadan az olamaz.

Derslerin Açılması
MADDE 8- (3) Yıllık sistemde eğitim veren birimlerde yaz okulu açılmaz.
(5) Yaz okulunda bir ders, kaydolan öğrenci sayısının yetersiz olması halinde açılmaz. Öğrenci sayısının 50'den az olması durumunda ders gruplara bölünmez.

Başvuru ve Ders Alma Esasları
MADDE 9- (2) Yaz okulunda öğrenciler; alt yarıyıllara ait hiç almadıkları, alıp da başarısız oldukları (FF, FD) veya GANO'larını yükseltmek istedikleri DD, DC notlu dersleri alabilir. S notu ve CC ve üzeri notlarla başarılmış dersler tekrar edilmez.
(3) Başka Üniversiteden Ders Alma: Öğrencinin kaydolmak istediği dersler Marmara Üniversitesi'nde açılmamışsa, içerik ve kredi/AKTS uyumu şartıyla ve birim yönetim kurulu onayıyla başka üniversitelerden ders alınabilir. Toplamda en fazla 5 ders alınabilir.
(4) Yabancı dil hazırlık sınıfına kayıtlı öğrenciler yaz okulundan ders alamaz (Yabancı Diller Yüksekokulu yaz okulu hariç).
(5) GANO'su en az 3,00 olan öğrenciler üst yarıyıllardan ders alabilir.
(9) Yaz okulunda, dersler başladıktan sonra kayıt dondurma, ders ekleme, ders değiştirme ve ders bırakma işlemi yapılmaz.

Devam ve Başarı Durumu
MADDE 10-(1) Yaz okulunda derslere devam zorunludur. Daha önce devam koşulu sağlanmış olsa bile yaz okulunda devam zorunluluğu kalkmaz.
(2) Yaz okulunda en az bir ara sınav ve en az bir yarıyıl sonu sınavı yapılır.
(4) Yaz okulunda alınan derslerin kredisi GANO'ya katılır.